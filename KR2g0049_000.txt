# -*- mode: mandoku-view; -*-
#+TITLE: 儒林宗派
#+DATE: 2015-08-24 22:36:15.602142
#+PROPERTY: ID KR2g0049
#+PROPERTY: BASEEDITION WYG    
#+PROPERTY: JUAN 提要
<pb:KR2g0049_WYG_000-1a>¶
欽定四庫全書　　　　史部七¶
　儒林宗派　　　　　　傳記類三(總録之屬/)¶
　　提要¶
　　　　(臣/)等謹案儒林宗派十六卷¶
　　　國朝萬斯同撰斯同有廟制圖考已著録是編¶
　　　　紀孔子以下迄於明末諸儒授受源流各以¶
　　　　時代為次其上無師承後無弟子者别附著¶
　　　　之自伊洛淵源録出宋史遂以道學儒林分¶
<pb:KR2g0049_WYG_000-1b>¶
　　　　為二傳非惟文章之士記誦之才不得列之¶
　　　　於儒即自漢以來傳先聖之遺經者亦幾幾¶
　　　　乎不得列於儒儒遂專属於心性又孟子厯¶
　　　　陳道統雖由堯舜以來然理則同源分則各¶
　　　　别¶
　　　國家¶
　　　傳心殿之祀上&KR1574;羲農而不及孔子帝王授受¶
　　　　之統也太學¶
<pb:KR2g0049_WYG_000-2a>¶
　　　大成殿之祀上溯孔子而不及羲農師儒傳述¶
　　　　之緒也講學者遞相標榜務自尊大明以來¶
　　　　談道統者併黄農堯舜一概引之為儒儒且¶
　　　　上侔于帝王揚已凌人互相排軋卒釀門户¶
　　　　之禍明社遂墟斯同目擊其弊因著此書所¶
　　　　載斷自孔子以下杜僣王之失以正綱常凡¶
　　　　漢後書前傳經之儒一一具列除排濟之私¶
　　　　以消朋黨其持論獨為平允惟其附録一門¶
<pb:KR2g0049_WYG_000-2b>¶
　　　　旁及老荘申韓之流未免矯枉過正又唐啖¶
　　　　助之學傳之趙匡陸質宋孫復之學傳於石¶
　　　　介皆卓然自立一家宋代説經實濫觴於二¶
　　　　子乃列之散儒之中不入宗𣲖亦有所未安¶
　　　　至於朱陸二派在元則金吳分承在明則薛¶
　　　　王異尚四百年中出此入彼淵源有自派絡¶
　　　　不誣亦未可以朝代不同不為明其宗系如¶
　　　　斯之類雖皆未免少疎然較之學統學案諸¶
<pb:KR2g0049_WYG_000-3a>¶
　　　　書則可謂湔除錮習無畛域之見矣世所傳¶
　　　　本僅十二卷此本出自厯城周氏較多四卷¶
　　　　盖其末年完偹之定本云乾隆四十六年十二¶
　　　　月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
